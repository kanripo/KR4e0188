# -*- mode: mandoku-view; -*-
#+TITLE: 皇甫司勳集
#+DATE: 2015-08-25 00:24:47.253759
#+PROPERTY: ID KR4e0188
#+PROPERTY: BASEEDITION WYG    
#+PROPERTY: JUAN 卷十五
<pb:KR4e0188_WYG_015-1a>¶
欽定四庫全書¶
　皇甫司勳集巻十五¶
　　　　　　　　　　　　明　皇甫汸　撰¶
　五言律詩¶
　　結客過吉祥寺¶
落日帝城隈摩霄梵宇開黄金留福地白玉接僊臺共¶
有㕘禪意能無並馬來坐令虚室裏㑹見吉祥回¶
　　偶懐虞山之逰因柬張比部寰¶
<pb:KR4e0188_WYG_015-1b>¶
我昔虞山泛登臨暮景斜雨迷當岸栁風度隔巖花奈¶
此淹京邑傷哉厯歲華張騫髙興在早晩待星槎¶
　　送郟薦和同年奉使山東為劉閣老營葬¶
新裁緑袍使遥捧紫書行北闕方同侍東山感獨征詩¶
書瞻孔邑旌節啟王程耆徳思元老𤣥廬在速成¶
　　鴻臚主人索詩因綴贈篇¶
鳯闕芳年步鴻臚舊藉傳觀臣誰是主卜地爾為賢榻¶
借朱明過杯停素節旋相逢即相識傾葢故人憐¶
<pb:KR4e0188_WYG_015-2a>¶
　　闗西壯逰贈張子¶
名振唐藩裔英傳漢尉流北風辭薊曉西月向闗秋浩¶
嘯提金錯長驅控玉騮龍庭期報主麟閣佇封侯¶
　　送陸給事燦謫都勻驛¶
國論何年定鄉心此夕揺鴈飛天畔驛龍隠日南橋謫¶
宦恩非薄君夷路詎遥誰憐梁傳淚曾灑漢文朝¶
　　過張士𢎞登樓¶
苒苒過佳節蕭蕭屬暮秋媿題王粲賦空上庾公樓黄¶
<pb:KR4e0188_WYG_015-2b>¶
菊杯仍把青天月欲留共君懐土夢終夜繞長洲¶
　　瑞雪識喜¶
臺雲書乍歇澤雪禱還來蕭苪薰猶焰瓊瑶花已開禮¶
同郊外卜歌待郢中催穡事先春望嵩呼振地回¶
　　蠶室成¶
蠶館開周典鸞輿扈漢儀棘牆春窈窕桑沼畫漣漪蠒¶
獻夫人日衣明上帝時娥媌御王母玉珮降瑶池¶
　　雪中攜酒訪胡子限韻作同張山人¶
<pb:KR4e0188_WYG_015-3a>¶
乗雪縁尋子春寒晩不嚴片雲徐出岫斜日半窺檐辭¶
漢君恩切浮湘吏隠兼别懐聊仗酒花下惜頻添¶
　　懐程惟光大興隆寺¶
之子棲蘭若飄飄塵外仙自應甘沈病誰解守揚𤣥雨¶
過金蓮浄風迴玉樹偏有懐頻落日無暇訪諸天¶
　　棘寺燕居¶
退食依西省間庭坐轉深一天流麥雨斜日散槐隂每¶
抱文園病難忘故國心自非干禄學實恐負朝簪¶
<pb:KR4e0188_WYG_015-3b>¶
　　九日柬張子醇¶
早就淵明里年年九日杯竹深聊自徑花發復誰臺避¶
世隂陽逼懐人木葉哀餐英應不老但遣白衣來¶
　　望皇陵作¶
皋路千官入山庭一徑斜先皇曾卜宅禋祀已年華玉¶
椀留常在金英掩獨賖暝來凝望處松柏有煙霞¶
　　歲暮與何通政棟¶
忽憶秦川彦因懐水部何銀臺宵秉燭金闕曉鳴珂物¶
<pb:KR4e0188_WYG_015-4a>¶
態春應逼年華暗已過觀梅詩興在誰和郢中歌¶
　　夏日訪髙子業大慈仁寺因登毘盧閣¶
福地標崇閣仙郎習静樓只疑人世外渾傍帝城西雲¶
漢身俱上河山眼共迷不知𤣥晤久斜日在招提¶
　　領邑入舟作¶
一自違鄉邑三年復此舟乍登傷夙昔欲濟且淹留雨¶
浪晴還捲風帆暝不收無勞悲去國但遣得安流¶
　　雨夜邀唐兵曹滏河舟泛同冦廣平¶
<pb:KR4e0188_WYG_015-4b>¶
滏流春滚滚與子暮乗槎解纜生風雨停杯感歲華河¶
陽聊種樹上苑憶看花他日相思淚題書寄省鴉¶
　　懐胡長沙¶
長安飛雪夜載酒送君行見鴈愁無那聴猿淚實傾楚¶
雲頻入夢湘水逺含情日暮江頭望何時召賈生¶
　　十六日賞菊浩歌亭¶
已謝登髙節仍追九日筵花開當月下鴈起是霜前物¶
色聊尊酒鄉心隔歳年過時吾更采遲暮爾何憐¶
<pb:KR4e0188_WYG_015-5a>¶
　　秋日之真定謁許中丞¶
淒涼仍逆旅奔走亦王臣花發寧辭縣蓬飄數問津經¶
春違燕子當晝憶鷄人北闕休回首停舟易損神¶
　　七日恒山道中¶
天上仍今夕人間奈别何晩雲迷晉趙秋水漲滹沱舊¶
事流光轉勞生岐路多星辰看不没耿耿向銀河¶
　　以公事至廣平訪同年冦子不遇顧司冦嘗令兹¶
　　　邑¶
<pb:KR4e0188_WYG_015-5b>¶
昔棲仙令地今訪故人來忽見彈琴處真同製錦才縣¶
花憐自把尊酒好誰開他日萊公竹相思到魏臺¶
　　冬日宿彌陀寺覽沙河令方豪題壁有感¶
古殿諸天近空門半月懸佛身金作粟燈火玉生蓮潘¶
岳當年詠王維此地禪㣲吟重懐往愁絶不成眠¶
　　春日奉懐諸兄弟因各成篇子浚¶
自忝皇畿宰𨚗銷故國思夢違龍卧處書斷鴈來時涕¶
淚慙青鬢飛騰望白眉為傳芳草色應滿謝家池¶
<pb:KR4e0188_WYG_015-6a>¶
　　子安¶
恭承東省拜悵望北辰遥香寢分宵直花天散早朝吏¶
情春更逸詩興日應饒空有雙鳬舄無因渡玉橋¶
　　子約¶
相思南望盡問訊北來稀潘縣花仍發吳門燕幾飛談¶
經伯氏被獻壽老親聞知爾鴒原上春風自詠歸¶
　　送廣平令冦同年應召時尊翁方拜司馬先後北¶
　　　上¶
<pb:KR4e0188_WYG_015-6b>¶
漢庭今有召茂宰被弓旌飛舄辭花縣鳴珂上玉京人¶
悲父母去余祖友生行獨憶河陽樹能含别後情¶
　　再送¶
嚴君司馬貴仙令覆鳬新自忝彈冠客相看結綬人庭¶
趨萊服曉朝接筍班春萬里天門逺何由借冦恂¶
　　十四夜吳子至自邑¶
忽聞吳季子繫馬縣門前記别纔經夏相逢似隔年思¶
親雙白髮羇宦一青氊為問中秋月誰令遲汝圓¶
<pb:KR4e0188_WYG_015-7a>¶
　　中秋¶
馬上度中秋娟娟照客愁光涵金鏡出色傍玉珂流病¶
骨思靈藥羇棲嘆敝裘闗山無限意悵望隴西頭¶
　　中山登塔¶
縹緲中山塔今登絶頂歸凴虚凌佛界攬勝俯皇畿梵¶
樂雲流響天花雨迸飛暝來風氣入灑灑逼人衣¶
　　得仲兄書兼示暮春寄故鄉兄弟之作悵然成篇¶
江南一回首極北重懐君奈此雲山繫徒然花鳥紛省¶
<pb:KR4e0188_WYG_015-7b>¶
中鴉易曙夫外鴈難羣寄我思歸引憂來不可聞¶
　　過楚王店謁羽祠虞姬配焉¶
葢世雄圖歇千秋遺像存雲屯原此地日暮已荒村龍¶
戰曾無敵天亡未可論獨憐丈夫恨空傍美人魂¶
　　渡衛¶
問水知臻衛揚帆此渡河清秋常細雨落日更滄波言¶
采芙蓉佩情忘鷗鳥過江干有舟楫歸興獨如何¶
　　留侯墓(在喉音/寺道傍)¶
<pb:KR4e0188_WYG_015-8a>¶
古寺臨郊外殘碑倚道周赤松人已化青塜世仍留觀¶
迹俱成幻銘功本棄侯還疑灞陵上魂去奉冠遊¶
　　東昌寄包理官節¶
雪載東昌道停舟重憶君地猶齊望蹟城是魯連勳年¶
少能為政風流妙屬文郡齋開岱嶽終日對氤氳¶
　　縣齋席上别張山人¶
燕趙憐羇旅河陽媿宦㳺客懐俱滚滚别思各悠悠縞¶
帶應須贈金裝不可留行期雙劍合天際五雲流¶
<pb:KR4e0188_WYG_015-8b>¶
　　東隠篇¶
　　　吳子家於韭溪之上自西徂東遂棄其先人之¶
　　　廬乃卜居焉因謂東隠君云¶
避地新郊外移家故水濱晴窗先見曙虛館易生春叢¶
桂青山卧扶桑碧海隣登臯一舒嘯浩曠得吾真¶
　　再贈¶
投隠何勞卜逰方即是棲幸開青帝谷因渡野人溪竹¶
逕情同逸花源問不迷那堪一水曲猶遣寸心西¶
<pb:KR4e0188_WYG_015-9a>¶
　　吳子新館讌别¶
竹下開親讌花前倒客觴酒憐春夜促淚與别情長鷁¶
首浮江路鶯聲遶帝鄉新詞休唱盡渾欲斷人腸¶
　　同陳給事林尚寳逰毘陵胡舍人園¶
並是仙舟下因成金谷逰亭開一水曲山隠百花幽繁¶
圃春常駐晴尊雨更留那知龍卧意猶繞鳯池頭¶
　　親友道余至京口擬登金山餞别值雨不果¶
雲將孤島翳雨阻一江分竟日嵐猶濕終宵汐迸聞逰¶
<pb:KR4e0188_WYG_015-9b>¶
心飛浩𣺌望眼入氤氲莫恨登臨晩晴時是别君¶
　　泊維揚¶
地是南來域江分北望賖空餘前代宇不放昔年花物¶
色圖丹壁春風想翠華誰憐歌舞處日暮有啼鴉¶
　　阻舟彭城再赴髙地官雲龍山宴¶
蘭渚淹仙棹蓮宫接梵筵江山曽用武人世合逃禪縁¶
是三生得逰應兩度還詠歸無待月虚寂扈彌天¶
　　哀鄺太史子元¶
<pb:KR4e0188_WYG_015-10a>¶
别我燕臺上思君湘水邊那知歸卧病忽爾復經年常¶
建違行藥揚雄罷草𤣥碧山應不逺立馬淚澘然¶
　¶
　¶
　¶
　¶
　¶
　¶
<pb:KR4e0188_WYG_015-10b>¶
　¶
　¶
　¶
　¶
　¶
　¶
　¶
　皇甫司勲集巻十五¶
