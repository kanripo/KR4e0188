# -*- mode: mandoku-view; -*-
#+TITLE: 皇甫司勳集
#+DATE: 2015-08-25 00:24:47.029682
#+PROPERTY: ID KR4e0188
#+PROPERTY: BASEEDITION WYG    
#+PROPERTY: JUAN 卷二
<pb:KR4e0188_WYG_002-1a>¶
欽定四庫全書¶
　皇甫司勲集巻二¶
　　　　　　　　　　　　明　皇甫汸　撰¶
　四言騷體¶
　　相彼古泉(贈吳公也/)¶
相彼古泉湜湜其清君子吸之顯允王明曰既受福羣¶
小是愠肅肅嘉征彌邵彌濬峩山兩峙泉侯深矣懿彼¶
泉源胡自今矣之子有懷嘅其臨矣¶
<pb:KR4e0188_WYG_002-1b>¶
泉之混混睇彼髙岡伊誰命之我思隴鄉于以瑩心亦¶
異之覯于以逮下亦孔之厚兹其方可胡鞠焉疚¶
民之繹思侯泉浩幽彼其之子莫匪令猷不瑕自天裒¶
澤方州¶
　　　相彼古泉六章三章章四句三章章六句¶
　　潏彼上善　賦也君子濱於水南遡洄而従者賦¶
　　　焉¶
潏彼上善滙厥靈長滔滔其逝在河之陽彼美人兮于¶
<pb:KR4e0188_WYG_002-2a>¶
焉遨翔¶
潏彼上善滙厥漣漪滔滔其逝在離之湄彼君子兮于¶
焉委蛇¶
　　　潏彼上善二章章六句¶
　　歴田歌題張兵憲卷¶
我所思兮在歴山山閴寂兮水潺湲徂畛學稼慕有鰥¶
希世謝兹桑者閑龍翔鳳舉鵷鷺班深山鹿豕安可攀¶
承麾東邁齊魯間側身西望阻蒲闗欲往従之虞坂艱¶
<pb:KR4e0188_WYG_002-2b>¶
悵隔嵗兮草空綠渺佳期兮桂屢丹美人貽我明月環¶
思公子兮何時還大隠在朝不在野田園何為懷憂摧¶
心顔¶
　　夜泊魯橋胡中丞馳翰至披襟起坐秉燭讀之渢¶
　　　渢樂章聲中金石口占奉謝¶
見君晴别君雨人向巫陽去¶
别君雲作雨思君月出雲疑是湘江上猿啼不可聞¶
河水瀰瀰獲此雙鯉贈比琅玕報匪瓊玖¶
<pb:KR4e0188_WYG_002-3a>¶
夜中不能寐起坐理金聲山月為我明河水為我清思¶
君不見那為情¶
　　題施比部四號詩¶
苕水滙兮霅水長美人容與兮在中央翠竿嫋嫋思得¶
璜藏以巾笥貢明堂烹鮮守鮒兮屯以康功成網弛兮¶
筌盡忘従任公兮憺方羊(右苕霅/漁長)¶
窪尊兮𤣥鬯玉瓚兮黄流羌器用兮各有適行潦之水¶
可以羞美人既醉朱顔柔身後榮名焉足求屈平獨醒¶
<pb:KR4e0188_WYG_002-3b>¶
兮衆方忌善乎劉生之沉飲兮細萬物以輕世(右窪尊/醉客)¶
峴山高兮苕水深陟窈窕兮眺嶇嶔朝騁駕兮東麓夕¶
弭節兮西岑啓玉齒兮坐芳林横鐡笛兮吹龍吟洪濤¶
震兮𤣥雲隂參差管籥難為音(右峴山/鐵笛)¶
桂為楫兮蘭為舟揚擢歌兮泛中流滄波興兮碧雲合¶
佳人不來兮心夷猶溟溟商川待汝濟迢迢天漢従君¶
遊攬春芳兮屢歇眇秋水兮含愁(右碧浪/蘭舟)¶
　　春江辭贈諸比部¶
<pb:KR4e0188_WYG_002-4a>¶
越鄉兮深處姚江兮攸注將考築於盤渦遂逸釣於幽¶
渚春日兮載陽桂檝兮蘭槳泛中流兮容與榜人歌兮¶
慨慷攬物華之駘蕩鑒水徳之靈長朝騁騖兮天姥夕¶
弭節兮雷門臨禹穴以探秘遡耶溪而討源起渭濱兮¶
捐吾土濟商川兮排帝閽滄波悵公子芳草憶王孫春¶
來脉脉江注悠悠河清不可俟胡為久淹留羌銘功於¶
石室終畢願乎丹丘¶
　　蠢爾海氓一首贈中丞平寇也中丞孰謂謂夏公¶
<pb:KR4e0188_WYG_002-4b>¶
　　　邦謨也¶
蠢爾海氓慿險構患聚徒實繁飈起滋蔓法網凝脂因¶
緣反汗伊誰之愆階之為亂亂既不逞嵗亦薦饑脱耒¶
為挺裂裳為旗焚廬掲篋沉艎奪輸盤汚窟據&KR2216;&KR2160;魁¶
棲鯨氛方煽羽檄來聞皇赫斯怒迺命中丞秉鉞之帥¶
執憲之鄰司疆之彦扞圉之英寵靈是藉嘉謀僉同顯¶
允元老時維夏公建牙賈勇開府臨戎在帷運算對俎¶
折衝肅肅中丞申命有赫革政以仁授師以律厥角先¶
<pb:KR4e0188_WYG_002-5a>¶
崩回面内逸一鼓作氣曾不終日於廓青海丹艦宵濟¶
止必鳴桴動必舉旝天吳効順雲祲斂翳渠醜斯獲脅¶
従罔治佳兵載戢爰居載寧商無弛市農無輟耕旋凱¶
奏膚于周之京皇心既懌慶賞攸行桓桓中丞致天之¶
屆徳威溥將神風潛駭共帝波臣易我鱗介化衍遐圻¶
聲流海外皇眷東顧視民如傷中丞法令皎如秋霜治¶
絲去棼更絃解張若降時雨若熙春陽鉗徒殊劉甲士¶
振旅燕樂承休式歌且舞稽首萬年受天之祜小子作¶
<pb:KR4e0188_WYG_002-5b>¶
頌嗣美吉甫¶
　　送憲使蔡公督晉學政十二解¶
維揚肇域泰伯始都因江為浸藪曰具區列國秦并置¶
郡首蘇海陵壯麗畛畷膏腴(其/一)劇矣兹邦艱哉惟守漢¶
簡二千虞稽三九績以政成官由徳懋寵以緹輜華以¶
章綬(其/二)桓桓蔡侯産自昴精誕嶽之秀挺國之楨為民¶
司牧與士作程南參馮翊東寄專城(其/三)勸課農桑發摘¶
姦宄被以仁風臻于化理河内同聲潁川共美匪直望¶
<pb:KR4e0188_WYG_002-6a>¶
舒逮及朞已(其/四)暫去留思再來快覩絃誦千家菽粟萬¶
戸爭勞以迎式歌且舞嗟爾羣黎咸侯昔撫(其/五)載遷楚¶
憲俾飭吳戎郵無傳箭幕有懸弓折衝俎上制算帷中¶
娛枰謝傅緩帶羊公(其/六)奚奪之吳遄臻于晉戢武崇文¶
敘倫興行甫憲斯兼契敷在敬下民疇援天子有命(其/七)¶
鍾姚哲吏韋白詞流懷貞陋邵砥節方攸瞠乎後躅邁¶
種前修恩隆父母令讋君侯(其/八)今之士子咸詭於藝或¶
失則浮或失則靡通闡其微瑄揚其㫖侯執厥中務納¶
<pb:KR4e0188_WYG_002-6b>¶
於軌(其/九)今之使者怙勢作威民不見徳惟辟是貽罹以¶
宻網搆以厲階公聽惟平和易以綏(其/十)遐攬堯墟顧瞻¶
舜澤迭紹迭興復禹之蹟水遡汾漳山探姑射考俗辨¶
疆典學之職(其十/一)奕奕蔡侯秉粹履醇允文允武惟清¶
惟寅志舉三代用弼一人鼎鉉鴻烈社稷藎臣司勲作¶
頌耀世弗湮(其十/二)¶
　　贈周侍御¶
東南之美産於㑹稽竹箭有筠珪璋與齊(一/解)爰挺霜稜¶
<pb:KR4e0188_WYG_002-7a>¶
來耀法星洪濤允戢瀚海底寧(二/解)辟彼巨川用爾作楫¶
亦曰砥柱中流是掲(三/解)帝閽雖逖宸聽實卑封章朝抗¶
聖慮夕移(四/解)軍旅妨農旱魃為虐民乃薦饑賜租䝉澤¶
(五/解)殿中簪筆都下埋輪貴戚斂手威憺披鱗(六/解)既稱臣¶
直亦昭主聖元氣以調壽國之命(七/解)奉揚天憲出納王¶
言紀綱攸賴朝廷以尊(八/解)文武周君為古柱史五教敬¶
敷譽髦多士(九/解)三吳振徳稽首興歌小子作頌刋石弗¶
磨(十/解)¶
<pb:KR4e0188_WYG_002-7b>¶
　¶
　¶
　¶
　¶
　¶
　¶
　¶
　皇甫司勲集卷二¶
