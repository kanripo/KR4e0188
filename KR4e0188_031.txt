# -*- mode: mandoku-view; -*-
#+TITLE: 皇甫司勳集
#+DATE: 2015-08-25 00:24:47.540877
#+PROPERTY: ID KR4e0188
#+PROPERTY: BASEEDITION WYG    
#+PROPERTY: JUAN 卷三十一
<pb:KR4e0188_WYG_031-1a>¶
欽定四庫全書¶
　皇甫司勳集巻三十一¶
　　　　　　　　　　　　明　皇甫汸　撰¶
　五言絶句¶
　　四月晦同吳純叔憩劉氏園亭各賦以花下一壼¶
　　　酒為韻五首¶
苒苒葵方朶娟娟橊亦葩不是河陽尹那應縣有花¶
簿領不知春園亭忽逢夏幸有盈尊酒與君醉花下¶
<pb:KR4e0188_WYG_031-1b>¶
執熱就東臯陶然坐西日無言會不常所願心相一¶
林深堪駐馬鳥宿不驚鳬坐遣花間月慇懃上玉壺¶
江南千里心極北一囘首感兹水上萍忍負杯中酒¶
　　桃花塢三首(為沈霍/州瑩作)¶
龍門萬年樹潘縣一叢花多少迷津客皆因戀物華¶
生長桃花塢不識桃花樹試問𤣥都人已是春光暮¶
卜地聊棲趾成谿自不言秪疑閶闔裏遥接武陵源¶
　　詠燕¶
<pb:KR4e0188_WYG_031-2a>¶
來似隨鶯侣歸應却鴈行為問東隣社何如王謝堂¶
　　有所思¶
魂去何須夢情來即是思非縁悵兹夜飜似恨當時¶
　　十六日對雨¶
夜月當空滿朝雲送雨來隂晴能復幾并遣嵗華催¶
　　雨館鳴琴和子約¶
迴颷送雨來嵗暮寒雲起鳴絃雜㪚絲隔坐聞流水¶
　　臘月十五夜月和子約¶
<pb:KR4e0188_WYG_031-2b>¶
清光十五度此度倍堪憐再滿應同夜重看却異年¶
　　二月十五夜子浚兄燈讌再賦¶
再吐金枝焰重開玉樹花非闗耽夜飲直是眷年華¶
彩縷交花艷明珠减月輝君能畱顧盻時得奉芳菲¶
　　送周以言再入越中二首¶
湖山重到日風景悵當時越客清江上猶吟弔鄂詩¶
日落西陵渡秋來姻草萋已無孔九在誰問若耶溪¶
　　賦得有所思¶
<pb:KR4e0188_WYG_031-3a>¶
錦席承君讌青樓寄妾家無因挽紅䄂畱恨與桃花¶
　　謝璇公惠藥¶
文園多病日蕭寺客居時未得無生理持方問藥師¶
　　西天寺(傍即虢/國墓)¶
彌勒禪林雨將軍隴樹烟長安今罷笑畱恨向西天¶
　　能仁廢寺¶
殘雨鳴秋殿寒蕪翳夕廊老僧諳寂滅何處解荒涼¶
　　過句曲劉生¶
<pb:KR4e0188_WYG_031-3b>¶
家鄰西晉寺門對大茅峯劉向傳經處空齋落夜鐘¶
　　偶述¶
惴惴懷隱憂咄咄嗟異事端誦陽生言千載同心契(陽/尼)¶
(云我昔未仕不曾羡人今日失官/與本何異然非吾宿志命也如何)¶
　　張比部園翫仙掌蛺蝶花二首¶
碧葉仙人掌清秋甘露擎文園方病渇願爾賜金莖¶
蛺蝶幻花叢因風自飛舞移將漆園中夢寐同栩栩¶
　　題美人蕉¶
<pb:KR4e0188_WYG_031-4a>¶
帶雨紅粧濕迎風翠䄂翻欲知心不巻遲暮獨無言¶
　　寄侍二首¶
遇花思舞夜覩栁憶顰時可道錢江上行雲有夢知¶
家住吳趨市書傳越踐城病來因染色魂去為鍾情¶
　　過潜山寄嘲卜令自無錫遷此¶
商也能為政明時尚棘棲萬公忩岫色何似對梁溪¶
　　桃川宫¶
昔為避世鄉今是朝宗路桃花春水間猶是尋源誤¶
<pb:KR4e0188_WYG_031-4b>¶
　　蘇黃渡東坡山谷經行處¶
劉阮林中路蘇黃渡口津不知之楚客何似避秦人¶
　　響水關¶
飛泉來斷壑聲咽不堪流何以函闗客遥心寄隴頭¶
　　友竹居¶
扶踈北忩下坐處挹清芬為問延三益何如對此君¶
　　緑隂軒¶
嘉樹壓繁隂流芳閱荏苒念昔植者勞願言畱勿翦¶
<pb:KR4e0188_WYG_031-5a>¶
　　吕合¶
昔人自羽化枯骨尚安存青塚藏金藥難招緱嶺魂¶
　　郡學八景¶
地本宋相居宫由素王闢嘉樹既敷榮澄流復凝碧¶
　　　右南園¶
仞由寸乃積高以下為基攀躋一延眺仰止良在斯¶
　　　右道山¶
璧水湛圜流金波漾清沚中有遊魚戲荷香隨風起¶
<pb:KR4e0188_WYG_031-5b>¶
　　　右泮池¶
瑶壇茂文杏得地嵗華深時有青衿子横經坐晩隂¶
　　　右杏壇¶
託根上干霄偃葢乆承露不念植者勞但知匠者顧¶
　　　右古檜¶
仙源𣺌何處鏡接太湖長奇峰七十二隱隠在危梁¶
　　　右來秀橋¶
言采泮水芹因登道山岸斜日抱亭扉春風集童冠¶
<pb:KR4e0188_WYG_031-6a>¶
　　　右采芹亭¶
條風將化雨一夕灑南園門下多桃李芳菲總不言¶
　　　右春雨亭¶
　　梅花水仙¶
弄影俱宜水飄香不辨風霓裳承舞處長在月明中¶
　　題桃花園¶
粲粲先春綺盈盈媚晩粧囘思少年日騎馬出河陽¶
　　題茉莉二首¶
<pb:KR4e0188_WYG_031-6b>¶
萼密聊承葉藤輕易遶枝素華堪飾鬘爭趂晩粧時¶
香慣臨風細花偏映日生若將人試擬小玉定齊名¶
　　題牡丹¶
一種天香異千株國色傾應憐花似臉半醉倚華清¶
　　哀葛姬¶
　　　姬號曉雲本出教坊雅善琵琶兼通翰墨尤工¶
　　　於寫蘭一朝化去遺蹟猶存¶
忽聞藏夜壑非復遶陽臺何似行雲意猶堪入夢來¶
<pb:KR4e0188_WYG_031-7a>¶
妙手能操管芳心解贈蘭香魂隨宿草祗作斷腸看¶
　　經龍虎山訪裴法師墓¶
草宿青山寂松林白日寒丹成人已化猶自閉空棺¶
　　其二¶
海上遊梅福吳門更不歸仙源流夜壑何處有花飛(師本吾/蘇人)¶
　六言(附/)¶
　　泊江口¶
大别山前暮雨漢陽江口孤舟祇自臨流送酒無因挽¶
<pb:KR4e0188_WYG_031-7b>¶
日登樓¶
　¶
　¶
　¶
　¶
　¶
　¶
　皇甫司勳集巻三十一¶
