# -*- mode: mandoku-view; -*-
#+TITLE: 皇甫司勳集
#+DATE: 2015-08-25 00:24:47.058364
#+PROPERTY: ID KR4e0188
#+PROPERTY: BASEEDITION WYG    
#+PROPERTY: JUAN 卷四
<pb:KR4e0188_WYG_004-1a>¶
欽定四庫全書¶
　皇甫司勲集巻四¶
　　　　　　　　　　　　明　皇甫汸　撰¶
　五言古詩¶
　　送楊子祐知興國¶
尋役謝皇畿遄征辭帝闕朱明垂方隆脩景迎未歇晨¶
旌抗欲徂午馬哮不發且覆天末觴暫緩星前轍攄情¶
諒子衷執手信我說丕休䝉嘉運利用賔時哲彈冠捐¶
<pb:KR4e0188_WYG_004-1b>¶
族閭緤組躋朝列𤣥士守深湛謁帝生激烈稽首金馬¶
榮澡身玉壺潔平江波濤興昊穹垢氣結一麾竟出守¶
三命聊所竊行行邁楚荆漭漭遵吳浙斾指衡服雲帆¶
掛湘干月遐想百代雄浩嘆一時没願葆幽谷姿毋俾¶
蘭芳滅炯介投處言慷慨起長别袂連汗並揮心與飈¶
俱熱洞庭秋水清擊子中流楫¶
　　甘泉先生宴别席上賦三首¶
天王肇郊儀宗伯不皇暇隆禮樂殷周躋世登虞夏忽¶
<pb:KR4e0188_WYG_004-2a>¶
半冬簷規爰返春曹駕進我青衿士坐之綘帳下無譁¶
啓初筵有藇振餘斚豈徒良宴㑹眷此逺行者奉義各¶
于邁黷懽亦聊且顧愴留滯身側想寅恭化¶
愚也蓬樞士少嗜綴文辭柔翰弄綃縠懿矩躡壎篪旁¶
覽周秦典三復齊梁詩榮華既已隠喫詬竟何施迺慕¶
夫子學毋俾後辰迷授我合一編啓我深湛思循循兩¶
言誘卓哉百世師呼寐成然覺道腴良在兹¶
晤言聊一室尋役頓千里緬違梁木仰况謝蓬麻起擊¶
<pb:KR4e0188_WYG_004-2b>¶
筑興長謠臨觴熱雙耳匪嗟行路難寔感年華駛樹勲¶
幸及時息學恐虛此無由慰孔說何以徵孟喜金雘戒¶
遐心瓊枝葆令美作頌幾永懷敢告同門子¶
　　春日書抱柬當道諸君子二首¶
鱗次嵗方獻駘蕩化攸同凍樹荷靈曜潛穎熙朝融乗¶
木政且平升階澤斯豐奉三超神理吹萬等𤣥功既漸¶
八埏外復被九垠中泰來有疇祉時往無再逢牽世詎¶
嬰網司晨猶在籠效知匪患位處才俾休躬誰謂一羽¶
<pb:KR4e0188_WYG_004-3a>¶
弱颺之戾層空懼貽搶榆笑願託扶搖風¶
璿璣斡迴運寶厯啓東節載陽薄曾暉改隂謝凝結條¶
風衍遐圻飛澤振窮穴昔感百卉腓今覩羣芳悦皇仁¶
美無遺物化滋未歇恫予秉國楨利賓晞朝列命邑奚¶
獨愆愬閽良自拙天高赤墀塗雲暗黄金闕區區誰見¶
知怛怛難具説所藉揚末光終然照孱劣¶
　　送袁永之戍越¶
晨風戒商序竚立野蕭條念兹帝京别軌路脩且遙遙¶
<pb:KR4e0188_WYG_004-3b>¶
遙子何之將予情内勞在昔䝉嘉運與子儕王僚媿非¶
通時哲而俾世網遭人事若浮雲聚散仍一朝子勤越¶
鄉戍予掌畿輔徭行當慎舟楫平江有波濤吳越古戰¶
塲故鬼日夜號子其感興廢毋用徒忉忉¶
　　出京鄭張王三子觴予祠亭作四首¶
良時不易遇散吏竟難容稽首辭帝闕出自都門東都¶
門倐萬里雲霧迷九重睠兹同心友結駟逺相従従予¶
感行邁置酒賢哲宫旭日麗臯薄廻飈振林坰蘭芷猶¶
<pb:KR4e0188_WYG_004-4a>¶
未歇葹菉亦已茸淚為岐路滋志兼物化恫臨流復徙¶
倚聊以冩情衷¶
憐君昔抱疴甘此武夷臥寧期時網牽復枉金門步命¶
駕輕千里傾蓋在一顧並非希世姿遂與驚年暮天道¶
邈難謀人事艱多迕緬然異得喪已矣各去住聚既同¶
朝雲散亦等晨霧幸有盈尊酒綢繆抒情愫行予身實¶
遼願子心相故(謂鄭憲/)¶
昔與君交者乃自呉趨見一朝越江潯千里返燕甸謁¶
<pb:KR4e0188_WYG_004-4b>¶
帝承明廬伊予䝉嘉薦已傾金雘心復接瓊枝面憂或¶
枉惠勞樂亦同酣宴投分踰三載恩愛兩無變寧期謝¶
朝寺重與異鄉縣臨觴心若焚把袂淚如霰努力崇令¶
徳毋謂名可賤(謂張詩/)¶
義心輕逺别相送勞密親密親等肉骨倐若商與參置¶
酒臨河梁飲馬越城闉城闉睇黄屋樓觀杳清旻崇高¶
望弗及疎逺難為陳桑梓懷故墟軒冕絆我身嵗月復¶
行役山川多苦辛凜秋換物色首路愴風塵淚下不可¶
<pb:KR4e0188_WYG_004-5a>¶
揮日暮沾人巾(謂王俞/)¶
　　過武城謁言子祠作¶
遡風枉輕㠶戴星理扁櫂超忽之武城有蕩瞻魯道古¶
邑一何卑令猷久彌劭絃歌謝清響精華契深造曰余¶
厠文儒躭寂違時好剖符辭帝京腰章宰名趙諒乏操¶
刀資懼貽製錦誚經過緬遐䠱神對宣幽抱言采江上¶
蘩薦此廟中貌誰謂殊千載可以同高調¶
　　經始浩歌亭¶
<pb:KR4e0188_WYG_004-5b>¶
希世無妍姿守道有睽愆上書謝巖邑移署賁文園多¶
士日在門聖猷邈相宣夙心亦云巳時好良不然再麾¶
宰畿甸驅役赴漳川昔感𤣥隂徂今睇朱明旋亭宇粲¶
崇構桃李紛廣阡偃息寡民務迂拙聊自便宻邇被王¶
化幸與樂豐年河陽匪殊調單父庶兹絃¶
　　秋日詠懷¶
緬昔承嘉惠來斯嵗方朞虛薄宰民社周爰歴皇圻簿¶
牒苦相迫化理猶未綏幽亭有遐託晏坐俾心夷惟時¶
<pb:KR4e0188_WYG_004-6a>¶
値蕭序孤英被芳畦窓岫列紫峯滏水夾緑池陶生稱¶
達士王令乃仙姿飛舄謝當路反服歸東菑¶
　　自中山别陳子良㑹之無極作¶
閉户理案牘尊酒日慇懃出郊覽物色桃李花繽紛游¶
子感行役因君念離羣况起嚶鳴鳥悵然不可聞囬首¶
中山道傷心隔暮雲¶
　　登挂劒臺(臺在張秋東有徐君墓/草似劒形能治心疾云)¶
徐君美初覯季子意方敦上國游纔返斯人痛不存脱¶
<pb:KR4e0188_WYG_004-6b>¶
劒帶嘉樹揮淚向髙原舊手無由贈馳目遂為愆寸心¶
良自許千金寧足論徒聞化靈草憂來欲代萱¶
　　胥江汛月旋舸登城歸詠¶
江寒湛澄澈華月輝相鮮乗流載尊爼瀉影發樓船翠¶
巘合杳靄蘭臯帶長煙萬艘雜燈火千門紛管絃飛葢¶
攬崇堞輟棹廻前川曾經故宫裏為照荒臺邊情非烏¶
棲夜跡是鹿游年登髙與臨水行樂併悽然¶
　　黃州郡齋作¶
<pb:KR4e0188_WYG_004-7a>¶
少年不知諱攄衷懷謇諤在宥䝉至仁承嘉譴猶薄員¶
外置為理齋中但掩閣輟藻事刑書懸蒲代敲朴株染¶
得自明逮者盡釋縛雖乏廣漢神庶幾仲由諾兩聞春¶
鳥鳴再見秋英落笑悟孺子歌間従漁父謔采蘭貽所¶
思無媒將焉託投賦弔湘纍長揖返丘壑¶
　¶
　¶
　¶
<pb:KR4e0188_WYG_004-7b>¶
　¶
　¶
　¶
　¶
　¶
　¶
　¶
　皇甫司勲集卷四¶
