# -*- mode: mandoku-view; -*-
#+TITLE: 皇甫司勳集
#+DATE: 2015-08-25 00:24:47.665608
#+PROPERTY: ID KR4e0188
#+PROPERTY: BASEEDITION WYG    
#+PROPERTY: JUAN 卷三十九
<pb:KR4e0188_WYG_039-1a>¶
欽定四庫全書¶
　皇甫司勳集巻三十九¶
　　　　　　　　　　　　眀　皇甫汸　撰¶
　序集題辭¶
　　北岳編題辭¶
岳者何捔也捔考功徳者也若稽古帝舜十有一月朔¶
巡守至於北岳朝后覲牧協正同修僉如西禮兹謂非¶
功徳也邪北岳何謂謂恒山也風俗通云恒常也萬物¶
<pb:KR4e0188_WYG_039-1b>¶
伏北方有常也而白虎通亦云北岳有常山者何隂終¶
陽始其道常乆故曰常山云易曰觀其所恒而天地萬¶
物之情可見矣此聖人法天圖治乆道化成者也孰非¶
功徳可捔考者耶秦漢而下登封錫號代崇喬嶽旅名¶
視公之説附㑹於鈎决比䜟間矣且侈心黷履遐放秘¶
祝雖一禱三祠神弗福焉肆我高皇帝膺符御極奄有¶
冀方稽古率典誕迺釐名秩祀懐柔岳神暨我文皇帝¶
受命作京宅兹天邑俾朔易之疆奠為輔鎮神肹蠁焉¶
<pb:KR4e0188_WYG_039-2a>¶
功徳不恢恢耀乎可考而知邪逮列聖纉緒燔柴加牲¶
引望靡替無俟駐華警翠泥金瘞玉而靈貺假矣夫今¶
之兩畿若十有三省嵗以監察御史持節往按其境顧¶
將命於天子巡者也時則有若施公山省方展邑眺岳¶
侍祠告文陳饋禮也越若許公宗魯以中丞咨命來撫¶
猶古四岳之職總領侯牧以司岳祀者焉公蒞厥土亟¶
使登禋祈殫民祜亦禮也然施之感於功徳也無從曰¶
嗟嗟盛美弗録曷以永觀台職其攸諐用是編岳云編¶
<pb:KR4e0188_WYG_039-2b>¶
成而公式遄歸君子曰巡循也其義大其責艱是編也¶
可以復天子矣迺有屬令皇甫汸者為之第其次比為¶
題辭編公志也侯丞廷訓之請成公志也編首帝制者¶
何尊時也詩首周頌其義一也曷以工言次之工以颺¶
言也王者所至陳詩以觀風御史采風者也古碣盛矣¶
乆將泐而湮焉弗志後奚以稽君子多見則識而畜是¶
故以拾遺終焉¶
　　題許員外安平十詠詩後¶
<pb:KR4e0188_WYG_039-3a>¶
安平十詠成許子以示余余覽而歎曰緬自渡淮攀鱗¶
遊燕晞駿路首南徐途指西楚觀吕梁之險望泗鼎之¶
氣峯標浴日臺起歌風未嘗不弔故疆之遺蹟興登岳¶
之長謡攬征駕以躇蹰溯歸艎而延佇者也若張秋者¶
星分奎婁之野地控齊魯之墟固澤國之雄鎮而漕河¶
之要津也𢎞治河決孝皇震憂沉馬下㨗殫役倍於宣¶
房導熊障瀾課功嫓於積石是雖一旅之圻百家之邑¶
板築既覲禦衝斯固由是車挂䡺袵連帷檣艣紛為㕓¶
<pb:KR4e0188_WYG_039-3b>¶
閈孳貨鬱為都㑹矣嘉名肇錫是曰安平煥龍章於璇¶
榜峻雉堞於金隄洚流同之警堯𤣥貺終於告禹唐哉¶
休哉休哉唐哉余嘗窺龍潭之浸而得順下之性登戊¶
己之山而驗五徳之運誦武功之碑而知底定之艱撫¶
帶劒之枝而感季札之信詢蒞阿之治而慕子奇之化¶
訪辟榖之遊而訝黄石之事然時無酈生莫辨泉脉世¶
乏魏氏疇記土風將問千秋以烏丸探九域於魚豢詎¶
可得哉信美地靈誕生人傑許子兹産也才稱掞藻識¶
<pb:KR4e0188_WYG_039-4a>¶
妙窮源十詠區分七言各賦篇稽乾曜什闡坤維陳列¶
隨刋禹貢之㫖也原本山川青兖之箴也荒奄海岱頌¶
閟之辭也奠厥禔福歌瓠之響也渢風乎可以傳矣許¶
名用中初仕水部澤土是掌載陟地曹財賦攸司擬裴¶
秀之輿圖資張華以武庫皆經濟之心也豈徒摹景物¶
括形勝快少文之萬里悵平子於四思而已哉十詠者¶
詳於自序故不重述云¶
　　題吳純叔堅白藏稿¶
<pb:KR4e0188_WYG_039-4b>¶
吳光禄堅白藏稿六巻共詩若干首皆其從宦兩都予¶
告家居及遊楚越時作也光祿㓜挺獨秀早臻博極學¶
修史走業紹𤣥成三百而下靡不殫心六代以還並能¶
經目遂乃蓄藻於建安騰聲於天寳希䠱於少陵泛駕¶
於長慶兼綜潘陸妙契陶韋故其綴辭婉以麗其御氣¶
雄以健其抒思優以儁其援事典以則其振響和以平¶
才情信美而興寄尤深矣通篇如曉出左掖夜集𤣥寧¶
易水流操淮隂展圖臥疾叢桂園送馬吉士歸江東標¶
<pb:KR4e0188_WYG_039-5a>¶
之今代奚謝英靈厠諸古人何慙風雅又汝官漳水北¶
今得定州書工於發端詎稱謝朓寒空一鴈去離思繞¶
山河逸於終奏無羡江淹矣至雲來山閣雨風過石池¶
秋大隠非人外微言乃道初月暎蒼松逕雲生白石臺¶
玉虚香火清齋地紫禁烟花悵望時獨有馮唐頭已白¶
青袍郎署自年年並若神構足稱警策又雖家北闕下¶
白雲常滿園棲情閒適得句超曠是以奪鳯池而不驚¶
解龜組而無愠者也言可以知人諒哉余識非仲偉賞¶
<pb:KR4e0188_WYG_039-5b>¶
乏元禮妄意大都取裁來哲云爾¶
　　顧給舍二集題辭¶
東白顧給舍示余詩集二編一曰使蜀志役也一曰居¶
庸志寓也君登壬辰進士拜餘姚令以賢徵為禮科給¶
事中拾遺補過有古諫諍風丙申之嵗蜀府與閫司各¶
以其獄上天子詔讞之侍臣咸推君遂簡往覈治還報¶
當上意益嚴彈之將大用戊戌之嵗上書言事忤上意¶
乃笞之闕下徙為居庸民有是編也夫顯晦異遭皆發¶
<pb:KR4e0188_WYG_039-6a>¶
諸歌咏其致槩可想見矣及展巻玩味盡合風雅得詩¶
人忠厚之意其使蜀也藉寵靈奉綸綍走郡吏以負弩¶
降藩王而擁篲風物啓其興山川助其思故其言多藻¶
麗之辭若馬卿移文以喻蜀田叔毁案以存梁職無忝¶
焉其在居庸也謹管鑰犯霜露襲氊裘甘湩酪駭邊聲¶
於鼓鼙寄鄉愁於笳管其操心也危其慮患也深故其¶
言多悽婉之辭若定逺生願入闗營平老猶留塞又曷¶
恨焉載觀蜀中之作如發京之賦皇華宜春之詠四牡¶
<pb:KR4e0188_WYG_039-6b>¶
潼川之嗟伐木郫縣之感采薇皆小雅之音至於塞上¶
之作保安即式微之悲中露南闗即匪風之懐好音卜¶
室即柏舟之歎覯閔宣城即鴇羽之悲何怙間出國風¶
之辭所謂哀而不傷怨誹而不亂者也君之作大都昉¶
於少陵故杜甫草堂子雲書院武祠昭墓全似劔外巴¶
西蜀郡䕫府諸篇居庸雖地鄰邊塞而境接畿輔故昌¶
平八達望陵出塞則似秦州諸篇矣計戊戌之去丙申¶
纔兩閲嵗耳較詩頓超上乘豈窮而後工信非虚語耶¶
<pb:KR4e0188_WYG_039-7a>¶
君於暇日每談經以引諸生或枕戈而激將士圖實塞¶
之議籌當闗之策憤伊吾而北馳望長安而西笑有請¶
纓之志焉昔陳思不欲以翰墨垂聲上表求自試君豈¶
徒以賦詩為事哉使恩覃在宥罰示差級將建勲竹帛¶
此特其緒餘耳君尚朂而俟旃¶
　　二詠編題辭¶
二詠編者吳苑諸英眺飛雪於春朝邀朗月於秋夜有¶
是作也若夫竹寺禪探芝館晤集亦并附焉古人凡遇¶
<pb:KR4e0188_WYG_039-7b>¶
讌㑹必相賦詩或命物以爭妍或占韻以逞㨗撫時對¶
景締歡賞於同心唱予和汝嗣徽音於合響若蕭介美¶
専即席李端推為擅塲皆一時之選也况授簡擬梁園¶
之勝飛葢昉鄴駕之遊木微脱於洞庭霰初零於㶚岸¶
悲興志士愁鬱詩人豈徒袚褉蘭亭逍遥韋谷竹林酣¶
飲罔覩幽辭峴首顧瞻惟聞永歎者乎今覽編中握珠¶
抱璧光奪圓暉摛藻研思瑩欺積素並足驅馳鮮能甲¶
乙江左風流盡在是矣因憶余兄弟舊有冬㑹之章秋¶
<pb:KR4e0188_WYG_039-8a>¶
讌之什傳諸二京此則烏衣追謝情洽諸昆桃園餞李¶
誼敦羣從然俛仰易陳觴咏難再懼夫後之視今亦猶¶
今之視昔展誦斯編寧無薄三公細萬物棄銘勲而思¶
秉燭者乎㑹凡十有四子詩共六十五首以次列名於¶
右鋟之梓者文學史臣紀為之序者司勲氏皇甫汸云¶
　¶
　¶
　¶
<pb:KR4e0188_WYG_039-8b>¶
　¶
　¶
　¶
　¶
　¶
　¶
　¶
　皇甫司勳集巻三十九¶
